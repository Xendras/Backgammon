Pelin tavoite

Pelin tavoitteena on siirtää kaikki omat pelinappulat pois laudalta. 
Pelaajilla on omat kotilaudat (paikat 19-24 ovat ensimmäisen pelaajan 
(musta) kotilauta, ja paikat 1-6 ovat toisen pelaajan (valkoinen)kotilauta). 
Kun pelaaja on siirtänyt kaikki pelinappulansa omalle kotilaudalleen hän 
saa omalla vuorollaankotiuttaa niitä pois pelin sääntöjen mukaan.  
Pelaaja 1:sen paikka 19 vastaa siis pelaaja 2:sen paikkaa 6.

Pelin kulku

Pelaaja 1 aloittaa pelin heittämällä kahta noppaa joiden lukumäärät 
määräävät mahdolliset siirrot. Pelaaja 1(musta) siirtää nappuloita 
myötäpäivään ja pelaaja 2 (valkoinen) vastapäivään. Jokaista noppaa 
kohti pelaaja saa siirtää yhtä pelinappulaa nopan lukumäärän osoittaman 
määrän siirtoja. Pelinappulan saa siirtää tyhjälle paikalle, paikalle jossa on 
omia pelinappuloita, tai paikalle jossa on ainoastaan yksi vastustajan pelinappula.
	Jos pelaaja siirtää nappulansa vastustajan yksinäisen nappulan päälle niin 
tämä nappula tulee syödyksi ja se siirtyy pelilaudan keskelle. Jos pelaajan vuoron 
alussa tällä on omia pelinappuloita laudan keskellä, niin hänen on ensin 
siirrettävä nappulat takaisin laudalle ennen kuin muita siirtoja voi tehdä. 
Pelaaja heittää noppia ja saa siirtää pelinappulan nopan määräämälle paikalle 
vastustajan kotilaudalle. Nappuloiden takaisin tuomisessa pätee samat säännöt 
kuin siirtämisessä.
	Samaa nappulaa saa siirtää molemmilla nopilla, mutta siirtojen täytyy olla 
erilliset ja sääntöjen mukaiset. Jos pelaaja heittää saman lukumäärän molemmilla 
nopilla hän saa käyttää molemmat nopat kaksi kertaa, eli käytännössä siirtää 
jopa neljää pelinappulaa. 
	Kun pelaaja on käyttänyt kaikki siirtonsa niin pelivuoro siirtyy vastustajalle. 
Jos pelaaja ei voi tehdä sääntöjen mukaista siirtoa on pelaajan luovutettava vuoro 
vastustajalle. Pelaaja ei voi luovuttaa vuoroa jos sääntöjen mukainen siirto on 
mahdollinen.
	Kun pelaajan kaikki pelinappulat on siirretty pelaajan kotilaudalle voi niiden 
kotiuttaminen alkaa. Nopan lukumäärillä saa kotiuttaa vastaavilta paikoilta 
nappulan. Jos pelaajalla ei ole nappuloita nopan määräämällä paikalla ja nappuloita 
on vain pienemmillä paikoilla niin pelaaja saa kotiuttaa nappulan suurimmalta paikalta.
Nappulaa ei ole pakko kotiuttaa jos jotain nappulaa on mahdollista siirtää normaalisti.

Kuinka peliä pelataan

Kun käyttäjä painaa “Aloita peli" nappulaa avautuu ikkuna johon pelaajien nimet 
lisätään. Kun vuoro alkaa on pelaajan painettava “Heitä noppia!” pelinappulaa. 
Pelinappulaa siirretään/palautetaan valitsemalla käytettävä noppa ja sen jälkeen s
painamalla siirrettävää/palautettavaa pelinappulaa laudalla. Pelivuoro siirtyy 
vastustajalle automaattisesti. Jos sääntöjen mukaisia siirtoja ei ole jäljellä on pelaajan 
luovutettava vuoro painamalla “Luovuta vuoro!” nappulaa.  Peliruudulla on 
ilmoitusruutu johon tulostuu pelin aikana virheilmoituksia ja pelitilanteen päivityksiä. 
Peliruudun ylävalikosta voi palata alkuvalikkoon, lukea säännöt, tai lopettaa pelin kokonaan. 